# โจทย์ข้อที่ 3: มหาภัยพิบัติวันสิ้นโลก

## วัตถุประสงค์

- เพื่อทดสอบความรู้ HTML, CSS และ Javascript เบื้องต้น
- เพื่อประเมินความสามารถในการแก้ปัญหาของผู้สมัคร
- เพื่อประเมินความคิดสร้างสรรค์ของผู้สมัคร

## รายละเอียด

&emsp; วันหนึ่ง ดาวเคราะห์ดวงที่สามของระบบสุริยะทางช้างเผือกหรืออีกชื่อหนึ่ง "โลก" ได้ล่มสลายไปจากมหาภัยพิบัติทางธรรมชาติที่ใช้เวลาก่อร่างสร้างตัวกว่า 2.745 ล้านปีจนทำให้สิ่งมีชีวิตเกือบทั้งหมดในโลกมลายหายไปในที่สุด คุณและเหล่าผองเพื่อนเป็นผู้รอดจากมหาภัยพิบัตินั้น ซึ่งคุณต้องการที่จะกอบกู้โลกใบเดิมให้กลับมาให้เร็วที่สุด แต่ทั้งนี้ทั้งนั้นคุณได้พบว่าโลกใบเดิมของคุณมีระบบจัดการฐานข้อมูลได้ไม่ดีเท่าที่ควร ระบบราชการและสวัสดิการของบางประเทศมีความจำเป็นที่จะต้องกรอกข้อมูลซ้ำ ๆ ทั้ง ๆ ที่มนุษย์สมัยก่อนทุกคนมีสิ่งที่เอาไว้ยืนยันตัวตนเช่น บัตรประชาชน ที่ข้อมูลพื้นฐานทุกอย่าง เช่น ชื่อ นามสกุล อยู่ในนั้นทั้งหมด

&emsp; คุณผู้เป็นผู้รอดชีวิตจากภัยพิบัติและเห็นถึงปัญหานั้นจึงได้เริ่มทำ "ระบบลงทะเบียน" ที่จะให้มนุษย์ที่เหลือรอดทุกคนลงทะเบียนและมอบสวัสดิการที่ดีให้อย่างทั่วถึง ซึ่งคุณได้รวบรวมเหล่าเพื่อนพ้องที่ต้องการจะแก้ปัญหานี้มาได้จำนวนหนึ่งแล้ว ซึ่งเพื่อน ๆ ของคุณก็ทำหน้าที่ต่าง ๆ กันไป **โดยคุณหน้าที่ของคุณคือ "พัฒนาเว็บลงทะเบียน" ที่จะมอบประสบการณ์ในการใช้งานที่ดีให้กับผู้ใช้ มีความสวยงาม รองรับได้ทั้งโทรศัพท์และบนคอมพิวเตอร์ และทำงานได้อย่างถูกต้องตามที่ควรจะเป็น** โดยคุณทำร่วมกับเพื่อนอีกคนหนึ่งแต่เพื่อนคนนั้นดันลาป่วยยาว ทำให้งานหยุดอยู่ที่กลางทาง คุณจึงมีหน้าที่สานต่องานที่ค้างไว้ให้เสร็จสมบูรณ์ ซึ่งเพื่อนของคุณได้ออกแบบ [UX/UI มาให้คุณแล้วเรียบร้อย](https://www.figma.com/file/Cgy7L3UoCBhSiqpFUr6baF/Frontend-Recruitment?node-id=0%3A1) คุณสามารถเข้าไปดูและพัฒนาเว็บให้มีหน้าตาตามนั้นได้เลย

&emsp; แต่บางครั้งงานออกแบบที่เพื่อนคุณทำนั้นก็ไม่ได้สมบูรณ์แบบเสมอไป คุณสามารถ **ปรับแต่ง** อะไรได้นิดหน่อยตามความเหมาะสมตามที่คุณ​เห็นสมควร แต่อย่าลืมที่จะไปบอกเพื่อนของคุณด้วยว่าคุณแก้อะไรไปและบอกเหตุผลด้วยว่าทำไม (ในที่นี้คืออย่าลืมเขียน Addtional Idea ด้วยยย)

## Features ที่ต้องมี

1. เว็บไซต์สามารถใช้งานได้จริง
2. เว็บไซต์มีหน้าตาเหมือนกับ UX/UI ที่กำหนดไว้
3. เว็บไซต์มีระบบ Form Validation เช่น email มี `@` ไหม, รหัสผ่านกับยืนยันรหัสผ่านตรงกันหรือไม่ เป็นต้น
4. เว็บไซต์สามารถ Responsive ได้ (เว็บใน Mobile และ Desktop ต้องไม่เละ!)
5. เว็บไซต์สามารถ Navigate ผู้ใช้ไปยัง Social Media อื่น ๆ ได้เช่น Facebook, Instragram และ Twitter

## Tips

1. เราจะมี "โครง" ของเว็บที่เขียนด้วย HTML, CSS และ JavaScript ไว้ให้แล้วซึ่งคุณมีหน้าที่เติมโค๊ตเพิ่มอีกนิดหน่อย เพื่อให้เว็บลงทะเบียนสมบูรณ์โดยคุณอาจเลือกหรือไม่เลือกเขียนต่อจากโครงที่มีไว้ก็ได้
2. คุณสามารถค้นหาข้อมูลเพิ่มจากแหล่งความรู้ไหนก็ได้ไม่จำกัด ยกเว้นถามเพื่อน ๆ ทั้งนี้เราคาดหวังว่าคุณจะสามารถแก้ไขปัญหานี้ได้ด้วยตัวคุณเอง
3. หากคุณใช้ VS Code ในการพัฒนา แนะนำว่าติดตั้ง [VSCode Extension: Live Server](https://marketplace.visualstudio.com/items?itemName=ritwickdey.LiveServer) เพื่อความง่ายในการพัฒนาเว็บไซต์

   - ก่อนอื่นทำการ Install Extension มาก่อนตามลิงก์ที่แปะไว้ข้างบนเลย
   - เมื่อ Install เสร็จแล้ว ให้คลิกขวาที่ไฟล์ `index.html` แล้วจะมี Menu นึงมาว่า `Open with Live Server`
   - ซึ่ง Live Server จะรันอยู่ที่ [localhost:5500](http://localhost:5500) ถ้าเปิดแล้วได้หน้าตาคล้าย ๆ folder ไม่ต้องตกใจ ให้คุณกดเลือก `Problem #3` หน้าเว็บก็จะแสดงออกมา หรือสามารถเข้าได้จาก [localhost:5500/Problem%20%233/](http://localhost:5500/Problem%20%233/)
   - ทุกครั้งที่คุณ save file, Live Server จะทำการ Rerender หน้าเว็บใหม่ให้ ดังนั้นคุณไม่ได้ต้องเปิด ๆ ปิด ๆ ระหว่างทำงานอีกต่อไป

4. สำหรับ `normalize.css` คุณไม่จำเป็นต้องเข้าใจว่ามันคืออะไร แก้ไขเพียงแค่ `index.css` ก็เพียงพอแล้ว หากมี class ใดที่มีทั้งใน `index.css` และ `normalize.css` ตัวเว็บจะเลือก `index.css` มาแสดงผลก่อน
5. ก่อนที่เพื่อนของคุณจะลางาน เขาได้ทำการ comment บอกคุณไว้แล้วว่าต้อง แก้ หรือ เพิ่ม ตรงไหนบ้าง แต่ถ้าคุณรู้สึกว่าคุณมีท่าอื่นอยู่ในใจ ก็สามารถใช้ท่าของคุณได้เลย แน่นอนว่าสามารถแก้ไข้จุดอื่น ๆ นอกเหนือจากใน comment ได้เลย เพียงแต่ขอให้หน้าตาเว็บสุดท้ายออกมาเหมือน design ก็พอ
6. คุณไม่จำเป็นต้องใช้ Framework ใด ๆ ในการทำข้อนี้ แต่หากต้องการใช้ก็สามารถใช้ได้
7. หากคุณอยากเพิ่มอะไรมากกว่าที่กำหนดก็สามารถทำได้เลย!

<br/>

# Applicant Section

ตั้งแต่ส่วนนี้ลงไป เป็นส่วนที่ผู้สมัครสามารถแก้ไขได้ตามอัธยาศัย ซึ่งอาจจะเป็นข้อสันนิษฐานหรือไอเดียเพิ่มเติมก็ได้
